---
title: Glaucoma - akut zárt zugú és a nyílt zugú
layout: default
class: default
---
Alapvetően ez két külön tétel lenne, de szerintem sokkal logikusabb és könyebb egybe vizsgálni, (főleg mert sok átfedés van) a "két" glaucoma fajtát. Így egy bejegyzésben vizsgálható, mind a zárt, mind a nyílt zugú glaucoma.

# Mi az a glaucoma?
A glaucoma (zöldhályog) a retinális ganglionsejtek apoptosis általi fokozott elhalását jelenti. A retinális ganglionsejtek alapjáraton, bár kis mértékben elhalnak, de ez nem vezet látáskárosodához. Glaucomában ez a folyamat gyorsul, mely **irreverzibilis** látótér defektust fog okozni.
**Retinális ganglionsejtek:** Ezek a sejtek veszik át a csapoktól és a pálcikáktól az ingerületet, majd haladnak a látóidegfőhöz (papilla) ahol a nercus ophthalmicus rostjait alkotják.

**Primer glaucoma:** A glaucoma, mint önálló entitás van jelen, nem más betegség részeként.
**Szekunder glaucom:** A glaucoma más szemészeti betegség részeként van jelen, pl.: elülső csarnok vérzés esetén az eldugaszolja a trabeculáris rendszert.

## Zárt vagy nyílt zugú glaucoma?
**Zárt zugú glaucoma:** A csarnokvíz egészséges egyénben az elülső csarnokban, a csarnokzugon keresztül hagyja el a szemet és kerül bele a vénás keringésbe. A csarnokvizet a hátsó csarnokban termeli a corpus ciliare, innen a szemlencse és az iris között jut át az elülső csarnokba. Ha az iris és a szemlencse közötti tér megszűnik, például időskorban a lencse vastagodásával, a felgyülemlett hátsó csarnoki nyomás eki préseli az irist a csarnokzughoz. Ha az Iris elzárja a csarnokzugot, akkor nem folyik el a csarnokvíz, megemelkedik a szembelnyomás (norm.: 10-20 Hgmm), ami glaucomához vezet.
**Nyílt zugú glaucoma:** A csarnokzug maga nyitott, de a trabeculáris rendszer ugyanakkor eltömödött. Ez fokozatosan emeli a szembelnyomást akár 22-40 Hgmm értékre, ami miatt tünetszegény. Európában ez a leggyakoribb típus. Sokszor járul hozzá a látóidegfő keringészavra.

# Glaucoma kórélettana
A glaucomát több tényező együttesen alakít ki. Alapvetően maga a megnövekedett IOP is kialakítja, de nagyban hozzájárul a retina végarterioláinak a keringésszabályozó defektusa. Az adott arteriola contrahal, ami ischaemiát okoz, majd dilatál ami miatt reperfúziós károsodás alakul. A keringésszabályozási zavar, megakadályozza, hogy az emelkedett IOP-t és annak ingadozását ellensúlyozza a látóidegfő vérellátása.

A ganglionsejtek lefutása a látóidegfőtől ív alakban történik. Az első látótérkiesések kiesett szigetekként jelentkeznek (scotoma), majd a betegség progrediálásával ezek a scotomák összenőnek és kialakul a jellegzetes ív alakú látótérkiesés.

# Akut zártzugú glaucoma klinikuma
Akut zártzugú glaucoma esetén a tünetek rendkívül hevesek és kellemetlenek.
## Akut zártzugú glaucoma tünetei:
Néhány óra alakulnak ki a rendkívül kellemetlen tünetei:
**Szubjektív tünetek:**
* Heves homlok és szemfájdalom
* Látás ködössé válása
* Látásélesség csökkenése
* Hányinger és hányás lép fel
* A beteg fényforrásra nézve szivárványszínű karikát lát
* Kezelés nélkül napok alatt teljes vaksághoz vezet
**Objektív tünetek:**
* A szemen pangásos belöveltség
* Pupilla tág és fényre nem, vagy renyhén reagál
* Szemnyomása emelkedett

# Nyílt zugó glaucoma klinikuma
Főleg 40 éves kor után alakul ki. Jellegzetessége, hogy a csarnokzug nyitott, viszont a trabeculáris rendszer tömöttebb, ezért akadályozott a csarnokvíz elfojása, ami növeli az IOP-t. Nagyon gyakran tünetszegény, nem jár fájdalommal, az első tünete a látótér kiesés.
Lényeges információ, hogy az IOP szignifikáns napi ingadozást mutat, ezért például egy nyomásmérés nem elegendő, több értéket kell felvenni. Kezelésének is alappilére, hogy ezt az ingadozást csökkentsük.

# Glaucomás beteg vizsgálata
## Szembelnyomás vizsgálata:
Első körben kézzel kell megvizsgálni a beteget: A két kezün középső, gyűrűs és kisujját tegyük a csontos orbitafalra, a két mutatóujjunkat a szemhéjon keresztül a bulbusra. Az egyik mutató ujjunkkal finoman nyomjuk be a bulbust, ekkor a másik ujjunkon éreznünk kell a nyomást. Ha nem érezzük, és a bulbus kemény, akkor valószínűleg magas az IOP érték.
Eszközös módszerrel, applanatiós elvet követő műszerekkel lehet mérni az IOP-t. Elérzéstelenített corneat lelapítja a gép, és az ehhez szükséges erőt méri, ez alapján adja meg az IOP-t.

## Csarnokzug vizsgálata
Alapvetően 3 módszerrel lehet vizsgálni a csarnokzugot:
1. Pupilla lámpával oldalról megvilágítva árnyékot nézünk.
2. Réslámpával a limpus felől megvilágítva nézzük a cornea reflactioja és az iris közötti árnyékot.
3. Tükröt helyezve a corneára direktbe tudjuk vizsgálni a csarnokzugot (Gonioscopia).

## Látótér vizsgálata - Perimetria
A glaucomás betegek követésére alkalmas, a betegség progresszióját lehet követni. Eleinte nem is mérhető eszközösen a látótér kiesés, a betegség előrehaladásával válik láthatóvá.
A látótér vizsgálatnak több módszere van:
* Kinetikus perimetria: lényege, hogy egy fénypontot a periféria felől a centrum felé mozgatunk, a beteg jelzi, amikor látja a pontot. Kirajzolható vele az isopter, ami az a haárvonal amin belül a beteg látótere ép.
* Statikus perimetria: Itt a fénypont nem mozog, hanem különböző intenzitásokkal bukkan fel a látótér különböző részein. Ez kiváló a retina egyes részeinek a vizsgálatára, alkalmas pl.: scotomák kirajzolására.
* Látótér követésére alkalmas az ún. Amsler rács. Lényegében egy négyzethálós rácsról van szó, amivel a beteg tudja magának követni a látóterének az alakulását.

 ### Összegezve:
 Ami fontos, hogy glaucoma diagnózisa nem állítható fel csak egy fajta vizsgálattal. A vizsgálatokat összeségében kell értékelni és azok alapján a megfelelő diagnózist felállítani.
 
# Glaucomás beteg kezelése 
## Akut zárt zugú glaucoma kezelése
* Egyik elsőrendű pillér a dehydratatio:
	* Karbon-anhidráz gátlók: Működésének az, hogy fokozza a Na(+), HCO(3-) és Cl(-) ionok kiválasztását, velük együtt a víz kiválasztását ezzel csökkentve a folyadék volument, ami az IOP csökkenéséhez vezet.
	* Mannitol: Ozmotikusan csökkenti az intraocularis volument
* Csökkentsük a csarnokvíz termelődésétt:
	* Beta receptor blokkolók
	* Muszkarin agonista adása (pilocarpin)
		* A muszkarin antagonisták a pupillát is szűkítik, ami tovább hozzájárul a csarnozug felszabadításához
		* 20 percenként 1 csepp
	* (Karbonanhidráz gátlók is csökkentik, a bikarbonát termelése révén)
* Definitív ellátása, a csarnokvíz áramlásának megoldása:
	* Lézerrel lyukat ütünk az irisen, ezen a lyukon keresztül tud áramolni a csarnokvíz a hátsó csarnok és a zug között.

## Nyílt zugú glaucoma kezelése
* Csarnokvíz termelésének a csökkentése:
	* Beta receptor blokkoló
	* Alfa receptor izgatók, főleg az alfa-2 selektívek
		* Az alfa-1 receptro izgatás több mellékhatást okoz
	* Karbonanhidráz gátlók
* Csarnokvíz uveo-scleralis elvezetésének fokozása
	* Prosztaglandin származékok
* Pupilla szűkítése, ezzel a csarnokzug tágítása
	* Muszkarin agonisták pl.: Pilocarpin
		* Ma már ritkán alkalmazzák, mert a szűk pupilla rontja a látást, összenövéseket okozhat, illetve napi 3-szor kell csepegtetni, amit sokan nehezen tudnak tartani.
* Kombinált készítmények több támadáspontért:
	* Ez a legjobb opció, mert kevesebbszer kell cseppenteni, ezzel a mellékhatások is csökenthetők
* Trabeculáris rendszer tágítása:
	* Lézeres trabeculoplasztika
		* Lézerfénnyel való stimuláció hatására átrendeződik a trabeculáris rendszer extracelluláris mátrixa, ami miatt tágabb lesz a rendszer.
		* Műtéti trabeculectomia
