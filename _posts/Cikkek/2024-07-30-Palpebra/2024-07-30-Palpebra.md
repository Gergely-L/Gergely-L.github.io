---
layout: default
class: page
title: Palpebra
updated: 2024-07-29 19:00:10Z
created: 2024-07-29 08:11:50Z
latitude: 46.25301020
longitude: 20.14142530
altitude: 0.0000
---
***
# Palpebra anatómia:
**A szem védelmét szolgáló mozgásra képes módosult bőrredő**

Maga szemhéj 2 lemezre osztható:
* Elülső lemez
* Hátulsó lemez

Az elülső lemez a külső felszínt borító bőrből (elszarusodó laphám) és a mögötte álló *musculus orbicularis oculi*-ból áll.
A hátulsó lemez a *m. orb. oculi* mögött elhelyezkedő tarsusból és a belfelszínt fedő tarsalis conjuctivából áll.
A *m. orb. oculi* és a tarsus között a szemhéjszélen taláhatóak a pillaszőrök. Az izom és a tarsus határozza meg ezek helyzetét.

A palpebrában 3 jelentős mirigy található:
* Meibom mirigy: Tarsus lemezében található, módosult faggyúmirigy, mely a könny lipidrétegét termeli
* Moll-féle mirigy: Módosult verejtékmirigy
* Zeiss-féle mirigy: Módosult faggyúmirigy
A Meibom mirigy a tarsus és conjuctiva Moll és Zeiss féle mirigyek pedig a pillaszőrökkel nyílnak.
(A könnymirigynek van pars palpebralisa, de nem feltétlen tartozik a szemhéj rendszeréhez)

![anatomy](\assets\img\palpebra-cikk\anatomy.png)

## Palpebra mozgató apparátus:
### Retractorok - a szemrés nyitását végző izmok:
A palpebra superior tarsusán tapad a *m. levator palpebrae superioris* ami a szemrés nyitását végzi. Erről az izomról ered a *m. tarsalis* (Müller izom) simaizom. A palpebra inferior tarsusán is tapad egy *m. tarsalis inferior*, ez a *m. rectus inferior*-on ered.

A *m. lev. palp. sup.*-t a N. III. (occulomotorius) idegzi be, míg a *mm. tarsales* -t a carotis fonattal érkező sy. idegek.

### Protractorok - a szemrés zárását végző izmok:
A szemrés zárását a *m. orbicularis oculi* végzi. Két része van: pars orbitalis és pars palpebralis (ennek a szemhéj hibás állásánál jelentősége lesz)

***

# Palpebra mirigyeinek a betegségei
## Chalaseon - Meibom ciszta
A Meibom mirigy kivezetőcsövének elzáródása miatt kialakuló krónikus gyulladás.

Szubjektív tünetek: Általában nincs, fájdalom mentes. Ha olyan szinten lenyomja a szemhéjat, hogy az belelóg a pupillába, akkor látászavart okozhat.   
Objektív tünetek: Fokozatosan nagyobbodó fájdalmatlan csomó

Terápia: Műtéti megnyitás és kitakarítás

Diff. dig: ha rendszeres kiújul **mindig gondoljunk meibom mirigy carcinomára**

![839481478ea74b09fb4a5419b6e15365.png](\assets\img\palpebra-cikk\839481478ea74b09fb4a5419b6e15365.png)

## Hordeolum - Árpa
Hordeolum internum: Meibom mirigyek acut bakteriális gyulladása. Általában Staph. aureus okozza.   
Hordeolum externum: A Moll-féle verejtékmirigyek és a Zeiss-féle faggyú mirigyek acut bakteriális gyulladása.  

Általában a Staph. aureus okozza.

Szubjektív tünetek: Fájdalmas szemhéjszéli vörös csomó.    
Objektív tünetek: Vörös, puha és ödémás csomó. Gyakran áttűnik a csomó csúcsán a fehéres genny.    

Terápia: Párakötés felhelyezése antibiotikum kenőccsel. Ha nem fakad ki spontán műtéti, eltávolítás és drenázs.

Gyakori árpa diabetes mellitust jelezhet.

![dc2b337f23aeb39019aa27be7ad5c8eb.png](\assets\img\palpebra-cikk\dc2b337f23aeb39019aa27be7ad5c8eb.png)

## Ciszták
Moll-féle mirigyek cystái: Víztiszta bennékű cystosus képlet, általában soliter.   
Zeiss-féle mirigy cystái: Olajos sűrű bennékéű cystosus elváltozás, általában soliter.

![d86f276f5a2ae1414dfeca68cdb01b2d.png](\assets\img\palpebra-cikk\d86f276f5a2ae1414dfeca68cdb01b2d.png)

***

# Palpebra nodusok, és plakkok
## Xanthelasma
Lipid és cholesterin lerakódások a szemhéjon és környékén.  
Lináris sárgás barnás puha, enyhén kiemelkedő plakkok.  
Jelezehet hyperlipidaemiát, ezért ismeretlen lipidprofil esetén laborviszgálattal tisztázni kell.  
Terápiája műtéti

![f16720c9c15a3b9ff19bd578aef3c9f9.png](\assets\img\palpebra-cikk\f16720c9c15a3b9ff19bd578aef3c9f9.png)

## Moluscum contagiosum
Főleg gyermekkorban előforduló vírusos fertőző megbetegedés. Bőrkontaktus útján fertőz, immunhiányosokban nagy számban megjelenhet.   
Gyöngyszerű bőrből kiemelkedő nodusok, közepük gyakran behúzódik.   

Spontán is gyógyulhat, de a fertőző jellege miatt éles kanállal eltávolítandóak.

![1e8a21458021b921b0da9f24fa4d3868.png](\assets\img\palpebra-cikk\/1e8a21458021b921b0da9f24fa4d3868.png)

***

# Szemhéjszél betegségei
## Trichiasis
A pillaszőrök a cornea felé néznek, azt irritálják.
Kezelése a szőrök eltávolítása, kryotherápiával, vagy mechanikus úton.
## Dystiachiasis
Veleszületett dupla pillasor, melyek a normálisakhoz képest befelé, a cornea felé helyezkednek el, azt irritálják.
Kezelése kryotherápiával való destruálásuk.
## Poliosis
Fehér pilaszőr szakaszok, melyek chr. blepharitist, egyéb szisztémás betegségeket jelezhetnek.
## Madarosis
Pillaszőrök kihullása, melyek gyulladást, esetleg infiltráló tumort jelezhetnek.
## Blepharitis
A szemhéjszél gyulladása, mely általában krónikus formában fordul elő, és gyakran egész életen át tart. Gyakoribb seborhoeás bőrtípusú egyénekben.

Szubjektív tünetek: Égető viszkető érzés, mely a szem becsukására enyhül.   
Objektív tünetek: Vörös duzzadt szemhélyszél, gyakran korpás a szempillák között. Megfigyelhető a szemhéjszél hámjának a hyperkeratinisatioja is. Gyakran gyulladtak, eldugaszoltak a meibom mirigyek, ami meibom mirigy diszfunkcióhoz vezet. Ilyenkor a meibom mirigy nem képes megfelelő mennyiségű lipiddel ellátni a könnyet. Ha nincs lipid a könnyben fokozódni fog a könny evaporációja, ami végül száraz szem szindrómához vezet.

Súlyos formája a blepharitis ulcerans, ami gennyes fekélyes gyulladással jár.

![91e0cba773bd31bd3b529080084fcc7e.png](\assets\img\palpebra-cikk\91e0cba773bd31bd3b529080084fcc7e.png)

***

# Szemhéj hibás állása
## Entropion
Szemhéj befelé fordulása. A pillaszőrök ráfekszenek a bulbusra, azt irritálják.    

Formái:
* Senilis: A izom és ligamenter rendszerek átalakulása miatt, megváltoznak a húzóerő viszonyok a szemhéjon, úgy, hogy befelé billentik azt.
* Heges: A szemhéj conjuctivalis felszínén heg alakul ki, ami húzóerejével beflé billenti a szemhéjszélt.
* Congenitalis: Veleszületett deformitás.

Szubjektív tünetek: Fájdalmas, égető idegentsetérzés.    
Objektv tünetek: Befelé fordult szemhéjszél látható, a pillaszőrök a bulbussal érintkeznek. Cornea irritáció miatt fekélyek alakulhatnak ki, súlyos esetben perforáció is.

Terápia: Ha oki terápia nem kivitelezhető, akkor műtéti szemhéjplasztika.

![d85623676f2b7c90d3d0fba98be2688a.png](\assets\img\palpebra-cikk\d85623676f2b7c90d3d0fba98be2688a.png)

## Ectropion
Szemhéj kifelé fordulása. Tarsalis conjuctiva egy része szabaddá válik, a könypont kifordul.

Formái:
* Senilis: A izom és ligamenter rendszerek átalakulása miatt, megváltoznak a húzóerő viszonyok a szemhéjon, ami kifelé billentik azt.
* Heges: A szemhéj külső, bőrrel fedett felszínén heg alakul ki, ami húzóerejével kifelé billenti a szemhéjszélt.
* Paralyticus: A N.VII.(facialis) paresise miatt a *m. orb. oculi* bénul, ami a szemhéj stabilitását adná, ezáltal kifelé billen a szemhéjszél.
* Mechanikus: pl.: daganat súlya "lefelé" húzza a szemhéjszélt.

Szubjektív tünetek: Fájdalmas égető érzés.     
Objektív tünetek: Szemhéjszél kifelé fordul, conjuctiva szabaddá válik, emiatt conjuctivitis alakul ki, keratinizálódhat a kötőhártya.

Terápiája: Ha oki terápia nem lehetséges, műtéti szemhéjplasztika

![d391b57990e741c2de758f660c2f6b99.png](\assets\img\palpebra-cikk\d391b57990e741c2de758f660c2f6b99.png)

## Ptosis
A szemhéj "csüngése". A palpebra superior mélyebben áll a szemrésben.
Ha a szemhéj eléri a pupillát, akkor látászavar alakulhat ki.

Fajtái:
* Neurogén: N.III. (oculomotorius) bénulás esetén, vagy sympathicus beidegzés laesioja esetén. Sy. laesio esetén horner triász része lehet: [1] Ptosis, [2] Miosis, [3] Anhydrosis (izzadási képtelenség)
* Myogén: *m. lev. palp. sup.* direkt diszfunkciója esetén. Okozhatja myasthenia gravis, dystrophia myotonica, vagy congenitalis ocularis myopathia
* Aponeurotikus: Általában idősekben, esetleg műtét után a levator izom desinsertioja esetén.
* Mechanikus: Valamely tumoros folyamat, ödéma talaján , "lenyomva" a szemhéjat alakul ki ptosis

Ha a kiváltó ok nem kezelhető, akkor műtéti kezelést igényel.

![7f1231282385945a3d023efc4f83698b.png](\assets\img\palpebra-cikk\7f1231282385945a3d023efc4f83698b.png)

## Pseudoptosis
A szemhéj maga nem csüng, hanem a szemhéj bőrének az involunciós "leereszkedése". Ez túlnyúlhat a szemhéjon, és ptosis szerű állapotot hozhat létre.

Terápiája műtéti.

***

# Jóindulatú szemhéjtumorok
## Közönséges szemölcs - papilloma
HPV vírus fertőzés talaján kialakult vírusos szemölcs. Eltávolítandó, kryoterápiával, lézerrel, esetleg műtétileg.

![5b82d7e641c0cee3934185b264d7c950.png](\assets\img\palpebra-cikk\5b82d7e641c0cee3934185b264d7c950.png)

## Seborhoeás keratosis
Főleg idősekben, UV sugárzás hatására kialakuló hámló, jóindulatú bőrdaganat. Eltávolítandó, mert malignizálódhat.

![42bc9de14d044ed6937df9334d5bb21d.png](\assets\img\palpebra-cikk\42bc9de14d044ed6937df9334d5bb21d.png)

## Cornu cutaneum
Seborhoeás keratosishoz hasonló hámdaganat. Elszarusodó szarvszerűen kiemelkedő jóindulatú daganat.

![3e50a42f25ba7b86980c023b95129911.png](\assets\img\palpebra-cikk\3e50a42f25ba7b86980c023b95129911.png)

## Keratoacanthoma
Kezdeben gyorsan növő hámdaganat, mely spontán regrediálódik.

![875701671bcebc584a3aa5601a1f75fb.png](\assets\img\palpebra-cikk\/875701671bcebc584a3aa5601a1f75fb.png)

## Naevus
Jóindulatú melanocyta daganat. Szemhéjon gyakran előfordul pigmenthiányos formája. Pillaszőrök átnőhetnek rajta, a daganat felszínén megjelenhetnek. Ki kell metszeni, a tumor alapját pedig kryoterápiával kell kezelni.

![e3d8876012d92f55be41098df8e798b2.png](\assets\img\palpebra-cikk\e3d8876012d92f55be41098df8e798b2.png)

## Haemangioma capillare
Jóindulatú érdaganat, mely a kapillárisokból fejlődik. Veleszületett elváltozás, az élet első pár hetében növekszik, majd 1 éves korra regrediál. Ha ptosist okoz, el kell távolítani az amblyopia elkerülése érdekében.

![fb1a6d25b8bdf18713b46fa1bf14537d.png](\assets\img\palpebra-cikk\/fb1a6d25b8bdf18713b46fa1bf14537d.png)

***

# Rosszindulatú szemhéjtumorok
* **Carcinoma basocellulare**
	* Leggyakoribb - 90%
	* Infiltratívan terjed, de irodalmi ritkaság, hogy áttétet adna

![b53b24e26fe68468f68eb0f2aa841524.png](\assets\img\palpebra-cikk\/b53b24e26fe68468f68eb0f2aa841524.png)

*  **Laphám carcinoma**
	*  Ritkább - 5-6%
	*  Adhat áttétet

![fe8677651aa2a0b28100971e7a4e1bb1.png](\assets\img\palpebra-cikk\fe8677651aa2a0b28100971e7a4e1bb1.png)

*  **Melanoma malignum**
	*  Ritkább - 1-2%
	*  Roszindulató melanocyta daganat, rossz prognózissal

![b0c61da54a80404f977286f444521057.png](\assets\img\palpebra-cikk\b0c61da54a80404f977286f444521057.png)

*   **Meibom mirigy carcinoma**
	*   Meibom mirigyek kifejezetten ritka rosszindulatú daganata.
	*   Ha recidiváló chalaziont tapasztalunk, gondolni kell rá, és szövettani vizsgálatot kell kérni.
*   **Merkel sejtes carcinom**
	*   Bőr nagyon ritka és agresszív neuroendokrin tumora.

Terápiájuk alapvetően műtéti 3-4 mm-es ép széllel.
Melanoma daganat esetén kiterjesztett excisio kell, szükség esetén reexcisio.
Melanoma dagatokat, illetve a laphám carcinomákat onkológiai gondozásba kell venni.

***

# Szemhéj sérülései
A szemhéj sérülései lehetnek tompák vagy élesek.

## Tompa sérülések
Legszembetűnöbb tünete a hematoma, ugyanakkor, ha a hematoma megtalálható az alsó és a felső szemhéjon is, akkor gondolni kell koponyalapi törésre.
Ha sérül az os ethmoidale akkor könnyen alakulhat ki szemhéj emphysaema is. Tünete a szemhéj duzzanata, lószőrpárna tapintás és crepitatio tapintásra.
A hematoma magától gyógyul 10-12 nap alatt, de emphysaema esetén orális antibiotikumot kell indítani a fertőzés megelőzése érdekében.

## Nyílt sérülések
Általában közlekedési balesetek miatt alakulnak ki, ahol a repülő üvegszilánkok sértik a szemhéjat. Gyermekekben állatok harapásai okozhatnak nyílt sebzést.
Terápiája alapvetően a sebszélek gondos egyesítése, lehetőség szerint a szemhéjfunkciók megtartásával. Ha a belső zug sérül, fel kell keresni a könycsatornákat, azokat szükség szerint rekonstruálni kell.