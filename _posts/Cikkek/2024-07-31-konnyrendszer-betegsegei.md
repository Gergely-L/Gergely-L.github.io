---
title: A könnytermelő és elvezető rendszer betegségei. A száraz szem szindróma
layout: default
class: default
---
# Anatómia
## A könnytermelő apparátus
A könny termelésének javarészét a könnymirigy termeli, mely az orbita felső temporalis részén helyezkedik el. Emelett számos kisebb mirigy is hozzájárul a könny termeléséhez.          
A könny lipidrétege alapvetően fontos, hogy a könny ne párologjon el túl hamar. A könny éipid rétegét a tarsus közvetlen közelében elhelyezkedő Meibim mirigy termeli.       
A könny mucin rétegét a conjuctiva kehely sejtjei termelik.     
A termelődött könnyet a szemhéjak mozgatásával - pislogással oszlatjuk szét a szemünkön és tereljük a könnyponthoz.

## A könnyelvezető aparátus
A könny elvezetése a könnyponton keresztül történik. Ez a belső zugban található 1-1 a felső és alsó szemhéjakon. A könnypont után a felső és alsó *canaliculus* tereli a könnyt a *könnytömlőhöz*, mely az *ductus nasolacrimalis*-on keresztül vezetődik az orrüregbe az alsó orrkagyló alatt.

![9d9ee8005c8bb9d4b32b090b4a8b0eba.png](/assets/img/Könny/9d9ee8005c8bb9d4b32b090b4a8b0eba.png)

# A könny szerepe
A könny egy 3 rétegű, 3-6 μm vékony réteg. A szemhéjak segítségével az egész szemfelszínen szétterül.

Rétegei és azoknak a szerepe:
1. **Mucin réteg** közvetlen a szemfelszínen, melyet a conjuctiva kehelysejtjei termelnek.
	1. Könnyfilm stabilitását adja.
	2. Mucinhoz horgonyzott immunoglobulinokkal a kórokozók ellen védelemben is szerepet játszik.
3. Könnymirigyek által termelt **vizes (aqeous) réteg**.
	1. Elektrolitokat, glükózt, oxigént, enzimeket és immunoglobulinkoat tartalmaz, az érmentes szaruhártya táplálása a feladata.
5. Legkívül helyezkedik el a Meibom mirigyek által termelt **lipidréteg**.
	1. Fő feladata a könny elpárolgásának megakadályozása.
	2. Szerepe van még, mint surfactant a könny eloszlatásában.

![506e7932ef044aa5b8851771514e8939.png](/assets/img/Könny/506e7932ef044aa5b8851771514e8939.png)

# Könnytermelő és elvezető apparátus betegségei
## Dacryoadenitis
A könnymirigy gyulladása. Meglehetősen ritka, általában szisztémás autoimmun kórkép (Sjörgen szindróma), vagy fertőzés részeként alakul ki (mumpsz, bárányhimlő).     
Tünete az érintett oldali felső szemhéj temporalis oldalának a duzzanata, mely lehet hyperaemiás, és érzékeny. A szemhéjak felhúzásával láthatóvá tehető a gyulladt mirigy.    
Terápiája az alapbetegség kezelése, általában nyomtalanul gyógyul.      
Krónikus gyulladás esetén, a kiváltó ok mellett érdemes szisztémás gyulladáscsökkentő adása is, hogy elkerüljük a mirigy hegesedését.
## Dacrocystitis
A könnytömlő gyulladása. A ductus nasolacrimalis elzáródásának a talaján alakul ki.   
Akut és krónikus formája is ismert.   
Legejelntősebb tünete az ephora, vagyis a könnyezés, a szemek váladékozása illetve a belső szemzüg alsó részének a vörhenyes gyulladása.   
Elsődleges terápiája, a gyulladás szanálása szisztémás antibiotikummal, abscessus esetén párakötéssel. Szanálódása után dacrocystorhinostomát kell készíteni (A könnytömlő közvetlen összenyitása az orrüreggel).     
Krónikus formájában gyakran alakul ki conjuctivitis.
## Dacrocystitis neonatorum
Veleszületett szűkülete a ductus nasolacrimálisnak. Az újszülött könnyezik, szeme váladékozik, a tünetek lehetnek 1 vagy 2 oldaliak.       
A tünetek antibiotikus kenyőcs hatására szanálódnak, de recidíválnak. Elfajulás esetén megjelenthetnek a duzzanattal, vörösséggel és fájdalommal járó tünetek.      
Terápiája a tömlő masszázsa supero-inferior irányba. Masszázs hatására 1 éves korra a betegség 90%-ban megszűnik, a további 10% szondázás hatására szűnik meg.

# Száraz szem szindróma
A száraz szem szindrómát a könny elégtelen mennyisége okozza. Ennek két oka lehet:
1. Elégtelen termelődés - könnyhiányos
2. Túlzott párolgás - evaporatív

A könnyhiányos száraz szem szindróma oka a könnymirigy csökkent működése.     
Ennek különböző okai lehetnek:
* Gyulladásos kórképek: dacroadenitis
	* Szisztémás mikrobiális fertőzés
	* Autoimmun kórképek (Sjörgen, SLE, Rheumatoid arthritis, stb.)
	* Tumoros folyamatok és azok kezelése miatt eltávolított könnymirigy

Az evaporatív száraz szem szindróma oka lehet belső vagy külső:
* Belső: Meibom mirigy elégtelen működése, szemrés és a szemhéjak betegségei pl.: blepharitis
* Külső: Krónikus betegségek talaján, pl.: chr. conjuctivitis, A vitamin hiány, szemcseppek tartós használata során fellépő cornea toxicitás

## Száraz szem tünetei
*"Mintha homok lenne a szememben"*    

Szubjektív tünetek: Irritáció idegentestérzéssel, fájdalom, könnyezés és sűrű nyákos váladék megjelenése, szemviszketés, szemük vörös lesz. A betegek kerülik a fényt, látásuk homályossá válik, fáradékony lesz a szemük.

Objektív tünetek: A könnyfilm termelődése, stabilitása csökken, összetétele megváltozik. Száraz szem szindróma szövődménye a cornea és a conjuctiva károsodása, gyulladása, fekélyek képződése.     
Legsúlyosabb szövődménye a keratoconjuctivitis sicca. Esetében a pislogás a hám laza felső részét lesodorja a szemfelszínről, ennek a nyomai réslámpával láthatóak.      
Típusos jel, ha a Meibom mirigy disfunkció okozza a problémát, ha reggel ébredéskor a szemek váladékosak, a szemhéjak összeragadtak.

## Száraz szem diagnosztikája és kezelése
Diagnosztikája többrétű:
Elsődleges a könny állapotának a felmérése:
* Schirmer teszttel csökkent könnytermelődés.
* Fluoreszceines lerövidült könnyfilm felszakadási idő.
* Könnyfilm ozmolaritása növekszik.
* Szemhéjak és a Meibom mirigyek eltérései láthatóak.

Terápiája során több lehetőség szóbajön:
* Ha van kezelhető alapbetegség, pl.: szisztémás autoimmun kórkép, vagy a szemhéj betegség annak a kezelése
* Tüneti kezelésként különböző műkönnyek adása
* Tüneti kezelés, ha van számottevő könny termelés, a könypontok elzárása
* Cornea védelme kontaktlencsékkel
* Páramegtartó kamrával a könny párolgásának a csökkentése